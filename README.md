# Python Gui unittest

V sklopu dela v podjetju sem naredil grafični vmesnik za izvajanje unittestov.
Kratka navodila uporabe:

* Poskrbimo, da imamo nameščene vse knjižnice, ki so vključene v projektu
* Zaženemo file mainRunner.py z Python 3.7
* Nato se prikaže grafični vmesnik

Ob zagonu programa se odpre grafično okolje. Pred testiranjem moremo izbrati mapo v kateri se nahajajo unittesti. To storimo tako, da kliknemo na gumb izberi mapo. Ko to izberemo se nam izpiše njena pot, ter ozadje se obarva zeleno. To lahko vidimo na spodnji sliki.

<img src="/zaslonske_slike/globalni_test.png" width="800">

* Globalni testi

Če želimo zagnati vse unitteste, ki se nahajajo v izbrani mapi, to storimo tako, da kliknemo na zavihek »Globalni test« in nato še na gumb »Zaženi globalni test«. Ob kliku na gumb se prikaže slikica na kateri piše »loading«, kar pomeni, da se testi izvajajo. Po končanem izvajanju se pod besedo »Izpis(čas)« zapišejo vsi neuspešno izvedeni testi, če ti obstajajo. V primeru, da pride do neuspešnih testov se ozadje obarva rdeče in napiše se napis »FAIL«, drugače se ozadje obarva zeleno in napiše se napis »OK«. Vsi testi, ki se niso izvedli uspešno so zapisani v spodnjem belem polju. Delovanje lahko vidimo na zgornji in spodnji sliki.

<img src="/zaslonske_slike/globalni_test2.png" width="800">

* Če kliknemo na posamičen test lahko podrobno pregledamo napako tega testa.

<img src="/zaslonske_slike/podrobna_napaka.png" width="700">

* Posamični testi oz. izbira določenih testov, ki se nahajajo v class-u.

Za izvajanje posamičnih testov moramo izbrati zavihek »Posamični test«. Pred izvajanjem posamičnih testov je pogoj seveda izbrana ustrezna mapa v kateri se ti testi nahajajo. Ko imamo izbrano mapo, lahko teste naložimo v naš grafični vmesnik s klikom na gumb »Naloži teste«. Naloženi testi se prikažejo v belem polju, ki se nahaja pod gumbom za nalaganje testov. S klikom na majhne kvadratke, ki so izrisani pred imenom posameznega testa izberemo posamičen test. Nato kliknemo na gumb »Zaženi posamične teste«. Enako kot pri globalnem testu se prikažejo vsi neuspeli testi v spodnjem belem polju.

Implementirana je tudi možnost iskanja testov po njihovem imenu. To storimo tako, da v belo polje »Išči…« vnesemo ime testa. Ko vnašamo ime se nam sočasno filtrira polje v katerem so naloženi testi.

<img src="/zaslonske_slike/posamicen_test.png" width="700">

<img src="/zaslonske_slike/posamicen_test2.png" width="700">

Po končanem izvajanju tako globalnega kot posamičnih testov se ustvari poročilo testov, ki se shrani v mapo »porocila«. Rezultati izvajanj se zapišejo tudi v podatkovno bazo.
